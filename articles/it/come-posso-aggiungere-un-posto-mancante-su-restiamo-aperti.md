---
title: "Come posso aggiungere un posto mancante su RestiamoAperti.it?"
date: "2020-05-09"
coverImage: "image-2.png"
---

![](~/assets/it/image-1.png)

> Non riesci a trovare la tua panetteria o farmacia di fiducia su RestiamoAperti.it? Non preoccuparti, con questa guida puoi scoprire come migliorare la nostra mappa collaborativa dei posti aperti durante il lockdown.
> RestiamoAperti.it si basa sui dati di OpenStreetMap (o OSM), spesso definita come la "Wikipedia delle mappe". OpenStreetMap, infatti, è una mappa del mondo a cui puoi collaborare anche tu, grazie alla tua conoscenza dei luoghi che visiti più spesso.

![](~/assets/it/image-2.png)

### Passo 1: crea un account

Per iniziare, hai bisogno di un account sul sito di [OpenStreetMap](https://openstreetmap.org).
Registrati su [OpenStreetMap.org](https://osm.org/user/new).
Questo passo è fondamentale per iniziare a far parte della community, perché ti permette di modificare la mappa e di interagire con gli altri collaboratori.

### Passo 2: modifica l' area

Ora puoi iniziare a navigare per OpenStreetMap: puoi visitare le aree intorno a te o quelle che conosci meglio.
Utilizza lo zoom per ingrandire l' area in cui vuoi aggiungere un posto mancante e clicca sul pulsante **Modifica** che trovi in alto a sinistra.

![](~/assets/it/image-3.png)

Se è la prima volta che utilizzi OpenStreetMap, troverai una breve guida di utilizzo che ti spiegherà le tecniche principali da conoscere per iniziare a contribuire. Ti consigliamo di seguirla attentamente, così da iniziare a familiarizzare con il processo di contribuzione, noi per ora ci concentreremo solo sui **Punti**, che ci serviranno per aggiungere negozi e posti mancanti.

![](~/assets/it/image-4.png)

### Passo 3: aggiungi il posto

Per aggiungere un posto mancante, clicca sul pulsante **"Punto"**, posiziona il puntatore sul luogo giusto e clicca il tasto sinistro del mouse.
Poi, utilizzando il campo di ricerca sulla sinistra dello schermo, cerca il tipo di attività da inserire. Ad esempio "farmacia".

![](~/assets/it/image-5-0.png)

> Se vuoi inserire un negozio di una catena, puoi anche cercare direttamente il marchio (es. "Conad" o "Poltronesofà")

### Passo 4: aggiungi le informazioni necessarie

Inizia a inserire le informazioni necessarie sull' attività come il nome o il numero di cellulare.
Non è necessario che tu riempia l' intero modulo. Aggiungi solo le informazioni di cui sei a conoscenza e non cimentarti nell' indovinarli. Se non ricordi il nome del ristorante lascia il campo vuoto, qualcuno lo aggiungerà più in là.

![](~/assets/it/image-6.png)

### Passo 5: salva le modifiche

Una volta finito, non ti resta che salvare le modifiche cliccando sul bottone in alto a destra della pagina.

![](~/assets/it/image-7.png)

Aggiungi un breve commento per indicare cosa hai modificato sulla mappa, poi clicca sul pulsante "Carica".

![](~/assets/it/image-8.png)

### Fatto!

Complimenti! Hai appena inserito il tuo primo contributo, benvenuto nella community di OpenStreetMap!
Una cosa ti resta da fare ora: attendere. Le nuove attività e i nuovi posti vengono automaticamente aggiunti su "RestiamoAperti.it" dopo un certo periodo di tempo. Quando ciò accadrà, potrai aggiungere gli orari di apertura per il lockdown direttamente dal sito.

##### Ricorda

Prima di aggiungere un posto mancante, esamina attentamente i posti già presenti: il posto che cerchi potrebbe già essere sulla mappa, ma sotto una categoria diversa.
OpenStreetMap è una mappa pubblica: non inserire dati personali su di te o sulle persone che lavorano in un dato posto.
Non copiare le informazioni da altre mappe, di solito queste ultime sono protette dal copyright.

##### Serve aiuto?

Se trovi difficoltà o se hai domande, puoi consultare la [Guida per i principianti](https://wiki.openstreetmap.org/wiki/IT:Beginners%27_guide) sulla wiki di OpenStreetMap o leggere i moduli su [LearnOSM](http://learnosm.org/it/beginner/) !
Contiamo su di te e sulla tua conoscenza del luogo per creare la mappa migliore al mondo e per agire insieme contro il Covid-19.
